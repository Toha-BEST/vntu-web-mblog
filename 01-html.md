HTML
========
HTML ( від англ. HyperText Markup Language — Мова розмітки гіпертексту) — це мова розмітки веб-сторінок. HTML є похідною мовою від SGML, успадкувавши від неї визначення типу документу та ідеологію структурної розмітки тексту.
Будь-який HTML документ це звичайний текстовий файл, що містить текст та теги розмітки. Текст, як і в будь-яких інших файлах, використовується для передачі інформації, а теги використовуються для її структуризації та оформлення. Теги HTML представляють собою спеціальні слова, які оточені з обох сторін кутовими дужками, наприклад: `<html>`.


HTML теги зазвичай використовуються в парі, наприклад: `<b> </b>`. Перший тег називається відкриваючим (або початковим) тегом, а другий - закриваючим (кінцевим) тегом, а така пара називається контейнером, а інформація, що знаходиться в контейнері - вмістом контейнеру. Дія тегів поширюється тільки на їх вміст, так наприклад `<b>Привіт</b>` - "Привіт" буде відображено жирним шрифтом.
Бувають також одиночні теги, які не потрібно закривати - такі теги визначають одиночну дію, наприклад тег `<hr/>` - додає горизонтальну лінію:

-----------------

Розглянемо кілька прикладів тегів:

`<h1>`
: дозволяє "розмітити" вкладений в нього текст як заголовок (існують також теги `<h2>,<h3>,...,<h6>`);

`<p>`
: дозволяє "розмітити" вкладений в нього текст як абзац.

`<b>`
: виділяє текст жирним.

`<i>`
: виділяє текст курсивом.

`<br/>`
: додає перенесення сторінки в текст, оскільки переноси та відступи в тексті не враховуються.

`<pre>`
: дозволяє враховувати форматування тексту з усіма переносами та відступами.

`<div>`
: використовується для логічного виділення блоку HTML-документа. Елемент угруповання, як і елемент `<span>`. У сучасному Сайтобудування використовується як зручний контейнер для об'єктів сторінки, яким легко динамічно маніпулювати - переміщати, вмикати / вимикати, створювати шари, регулювати відступи і т.п.

Теги також можуть мати атрибути, наприклад щоб створити посилання необхідно додати тег з атрибутом: `<a href="http://google.com">Посилання</a>`

Фактично для того, щоб створити HTML документ необхідно:

1. відкрити будь-який текстовий редактор (наприклад блокнот чи gedit);
2. набрати довільний текст й розмітити його HTML тегами;
3. зберегти файл з розширенням `.htm` або `.html` та відкрити його в браузері.

Наприклад:

    <h2>Приклад 1</h2>
    <p>Перший абзац</p>
    <p>Другий абзац</p>

Браузер зазвичай пробачає помилки й тому навіть якщо пропустити закриваючий тег - сторінка відобразиться, проте існує і більш сувора специфікація XHTML, в якій пропуск кінцевого тега буде вважатися помилкою.
Браузер відобразить такий документ, не зважаючи на те, що він не відповідає специфікації. Кожен HTML-документ, який відповідає специфікації HTML-якої версії, зобов'язаний починатися з рядка декларації версії `DOCTYPE` та мати деякі обов’язкові блоки, тому для специфікації HTML 5 правильний документ виглядатиме так:

    <!DOCTYPE html>
    <html>
    <head>
        <title>Заголовок сторінки</title>
    </head>
    <body>
        <h2>Приклад 1</h2>
        <p>Перший абзац</p>
        <p>Другий абзац</p>
    </body>
    </html> 

Тег `<html>` оголошує початок та кінець HTML документа. Сам документ ділиться на 2 частини: заголовок - `<head>` та тіло документу `<body>`. Заголовок - містить службову інформацію, яка не впливає на зміст документу й зазвичай розміщається до тіла документу, а тіло містить всі видимі елементи сторінки.

Розглянемо більше детальніше найбільш поширені теги заголовку:
`<title>`
: визначає назву документу, що буде показуватись в заголовку вікна браузера.

`<base>`
: тег, що задає базову адресу для всіх посилань на сторінці: `<base href="http://www.mysite.ua/">` 

`<style>`
: дозволяє вставити блок стилів у документ `<style type="text/css"> P {color : red;}</style>`

`<link>`
: одинарний тег описує зв’язок документу з іншими документами та дозволяє вказати його місце в ієрархії сайту - але зазвичай використовується тільки щоб приєднати скрипти чи стилі з зовнішніх файлів `<link rel="stylesheet" type="text/css" href="styles.css">`

`<meta>`
: одинарний тег, що дозволяє додати технічний опис документу, наприклад ключові слова на сторінці для пошукових роботів.

Ще деякі з тегів тіла документу:
`<a>`
: створення посилання, адреса вказується в атрибуті href, наприклад: `<a href="http://www.google.com">Google</a>`

`<img>`
: вставка зображення в документ: `<img src="img3.jpg" width="50" height="50" alt="Nice image" align="left"/>Текст, що знаходиться справа`.
Виглядатиме: 

<img src="http://placehold.it/50x50" width="50" height="50" alt="Nice image" align="left"/> Текст, що знаходиться справа<br/><br/>

Гарним правилом є завжди явно вказувати розмір зображень - тоді ще до того як зображення буде завантажено браузер зможе зарезервувати місце під зображення, також гарним тоном наявність альтернативного тексту (атрибут `alt`), який буде показаний, якщо зображення не було завантажено або ще завантажується. 

Як зробити зображення гіперпосиланням? Необхідно помістити тег зображення в контейнер посилання `<a href="page2.html"><img src="linkicon.png"/></a>`

Робота з таблицями
----

Таблиці в HTML визначаються за допомогою тега `<table>`. Тег `<tr>` дозволяє створити в таблиці рядок, а тег `<td>` додати до цього рядка комірку з даними. В комірках може розміщатись не тільки звичайний текст, але і картинки, посилання та інші таблиці. Також можна додати заголовок за допомогою тегів `<th>`. Приклад таблиці:

    <table border="1">
        <tr>
            <th>Планета</th>
            <th>Маса, кг</th>
        </tr>
        <tr>
            <td>Земля</td>
            <td>5,97E24</td>
        </tr>
        <tr>
            <td>Марс</td>
            <td>0,63E24</td>
        </tr>
    </table>

Матиме вигляд:
<table border="1">
  <tr>
    <th>Планета</th>
    <th>Маса, кг</th>
  </tr>
  <tr>
    <td>Земля</td>
    <td>5,97E24</td>
  </tr>
  <tr>
    <td>Марс</td>
    <td>0,63E24</td>
  </tr>
</table>

Списки
-----
Нумерований (впорядкований) список:

    <ol>
    <li>Меркурій</li>
    <li>Венера</li>
    <li>Земля</li>
    </ol>

<ol>
  <li>Меркурій</li>
  <li>Венера</li>
  <li>Земля</li>
</ol>

Ненумерований список:

    <ul>
        <li>Північ</li>
        <li>Схід</li>
        <li>Південь</li>
        <li>Захід</li>
    </ul>

<ul>
  <li>Північ</li>
  <li>Схід</li>
  <li>Південь</li>
  <li>Захід</li>
</ul>

HTML форми використовуються для введення даних користувачем, можуть містити такі елементи введення як:

- текстові поля
- чекбокси та перемикачі
- списки
- кнопки та інші елементи

Для того, щоб створити форму в HTML використовується елемент `<form>`:

    <form method="POST" action="/login">
        Логін: <input type="text" name="login" /><br/>
        Пароль: <input type="password" name="password" /><br/>
        <input type="checkbox">Запам’ятати мене</input> 
        <input type="submit" value="Увійти"/>
    </form>





